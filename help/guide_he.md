<div dir="rtl">

# מדריך למשתמש - IntelHub 🕵️

ברוכים הבאים ל-IntelHub. תוסף זה מרכז כלי מודיעין גלוי (OSINT) מתקדמים בממשק אחד נוח, ומאפשר לחוקרים ואנליסטים לבצע פעולות במהירות וביעילות.

---

## 🏠 מבט על - הממשק הראשי
בחלקו העליון של התוסף מצד שמאל, קיים כפתור **Refresh** לרענון רשימת הכלים והגדרות התוסף.
מתחתיו מופיעה **שורת חיפוש** המאפשרת איתור מהיר של קטגוריות או כלים ספציפיים.

![תפריט ראשי - חלק עליון](images/1.png)

בצד ימין קיימת **גלילה** (Scroll) למעבר בין הקטגוריות השונות, ובפינה הימנית העליונה כפתור לשינוי **עיצוב התוסף** (Theme).

![תפריט ראשי - גלילה](images/2.png)

---

## ⭐ Favorites - ניהול מועדפים
קטגוריה זו מרכזת את הכלים שסימנתם כ"מועדפים" מתוך מאגר הכלים הכללי, ומאפשרת הוספת כלים אישיים וניהול קטגוריות.

![מסך המועדפים הראשי](images/3.png)

### פעולות עיקריות:
**New Category:** כפתור זה מאפשר ליצור תיקיות/קטגוריות חדשות לסידור הכלים המועדפים.

![יצירת קטגוריה חדשה](images/4.png)

**Add Custom Tool:** הוספת כלי חיצוני (שאינו קיים בתוסף) על ידי הזנת שם, כתובת URL ותיאור קצר. ניתן לשייך את הכלי לקטגוריה ספציפית לפני השמירה.

![הוספת כלי מותאם אישית](images/5.png)

**Export/Import:** ייצוא וייבוא של רשימת המועדפים וההגדרות כקובץ גיבוי, או לצורך העברה למשתמש אחר.

![ייצוא וייבוא](images/6.png)

**ניהול שוטף:**
כך נראית רשימת הכלים לאחר הוספה.
למחיקת קטגוריה, לחצו על אייקון הפח בצד ימין. להסרת כלי מהמועדפים, לחצו על אייקון הכוכב (Unstar).

![רשימת כלים במועדפים](images/7.png)

---

## 🛠️ OSINT Tools - מאגר הכלים
קטגוריה זו מכילה את ליבת התוסף - רשימה מקיפה של כלי מודיעין המחולקת לנושאים. הרשימה מסונכרנת אוטומטית עם המאגר ב-GitHub ומתעדכנת כל 24 שעות (או בלחיצה יזומה על Refresh).

בלחיצה על נושא (קטגוריה), תיפתח רשימת הכלים השייכים אליו:

![רשימת קטגוריות וכלים](images/8.png)

* לחיצה על כלי תפתח אותו בכרטיסייה חדשה.
* לחיצה על הכוכב ליד שם הכלי תוסיף אותו ל"מועדפים".
* ריחוף עם העכבר מעל כלי יציג תיאור קצר (Tooltip) של מהותו.

![תיאור כלי בריחוף](images/9.png)

---

## 🖼️ Reverse Image Search - חיפוש תמונות הפוך
כלי זה מאפשר לבצע חיפוש על בסיס תמונה במגוון מנועי חיפוש במקביל.

![תפריט חיפוש תמונות](images/10.png)

**אפשרויות הזנה:**
1.  **Upload:** העלאת קובץ תמונה מהמחשב.
2.  **Paste:** הדבקת תמונה ישירות מהלוח (Clipboard).

*לפני הביצוע, יש לסמן בתיבות הסימון באילו מנועים תרצו לחפש (Google, Yandex, Bing, TinEye ועוד). הבחירה נשמרת לפעם הבאה.*

---

## 📄 Metadata Analyzer - ניתוח מטא-דאטה
כלי לחילוץ מידע נסתר (Metadata/EXIF) מתוך קבצים.

![בחירת סוג קובץ למטא-דאטה](images/11.png)

יש לבחור את סוג הקובץ הרצוי (תמונה, PDF או מסמך Office) ולהעלות אותו. דו"ח הנתונים יופיע מיד בתחתית החלון (ניתן לגלול למטה לצפייה במידע המלא).

![תוצאות ניתוח מטא-דאטה](images/12.png)

---

## 🔍 Google Dorks - מחולל שאילתות
ממשק לבניית שאילתות חיפוש מתקדמות בגוגל בקלות.

![טופס בניית Dorks](images/13.png)

הזינו את הפרמטרים הרצויים בשדות השונים (חיפוש באתר ספציפי, סוג קובץ, מילים בתוך כותרת/URL/טקסט).
לאחר הרכבת השאילתה, ניתן ללחוץ על **Search on Google** לביצוע מיידי, או לצפות במבנה השאילתה בתיבה למטה ולהעתיק אותה.

![תוצאת שאילתה להעתקה](images/14.png)

---

## ✈️ Telegram Tools - כלי טלגרם
סט כלים לחקירה בטלגרם. הקטגוריה מאפשרת לחפש מספרי טלפון, לאסוף פרטים על משתמשים וקבוצות ולנתח דוחות ייצוא.

![תפריט כלי טלגרם](images/15.png)

**User & Group Profiler:** הזנת שם משתמש (או לינק) תבצע סריקת עומק ותציג את פרטי המשתמש, תמונה, סטטוס, ואפשרות לחילוץ המזהה החד-ערכי (Numeric ID).

![תוצאות פרופיילר טלגרם](images/16.png)

---

## 🌐 Site, Link & Archive - ניתוח אתרים
ריכוז כלים לניתוח הדף הנוכחי או כתובת URL לביצוע תחקור ראשוני.

![תפריט ניתוח אתרים](images/17.png)

**הכלים הזמינים:**
1.  **Website Fingerprint:** שמירת טביעת אצבע של האתר (טכנולוגיות, עוגיות) לבדיקת אוטנטיות.
2.  **WHOIS & DNS:** בדיקת בעלות ורשומות DNS.
3.  **Technology Detection:** זיהוי התשתית הטכנולוגית.
4.  **Subdomain Finder:** איתור תתי-דומיינים.
5.  **Save Page Offline:** שמירת הדף כקובץ HTML מקומי לתיעוד.
6.  **Archive Search:** חיפוש היסטוריית האתר בארכיונים שונים.

---

## 🆔 Social ID Extractor - חילוץ מזהה רשתות
כלי זה נועד לחילוץ ה-User ID (המזהה המספרי) מפרופילים ברשתות חברתיות, או למעבר לפרופיל על בסיס ID קיים.

![תפריט חילוץ ID](images/18.png)

יש להיכנס לדף הפרופיל (למשל בפייסבוק) וללחוץ על הכפתור הראשון לחילוץ המזהה.

![תוצאת חילוץ ID](images/19.png)

---

## 🔗 Link Analyzer - ניתוח קישורים
קטגוריה זו מכילה כלים לבדיקת בטיחות ומקור של קישורים.

![תפריט ניתוח קישורים](images/20.png)

* **Unshorten URL:** פענוח קישורים מקוצרים (כמו bit.ly) לכתובת המקורית.
* **Scan for Viruses:** בדיקת הקישור מול מאגר VirusTotal.

---

## 📝 Text Profiler - ניתוח טקסט
כלי לסריקה וחילוץ ישויות (Entities) מתוך טקסט. המערכת יודעת לזהות מיילים, ארנקי קריפטו, מספרי טלפון, שמות משתמשים ועוד.

![תפריט פרופיילר טקסט](images/21.png)

ניתן לנתח טקסט מהדבקה (Paste), מקובץ טקסט חיצוני, או מהעמוד הנוכחי בדפדפן. ניתן לייצא את התוצאות ל-CSV.

---

## 📊 Investigation Graph - גרף חקירות
לחיצה על קטגוריה זו תפתח את מערכת הוויזואליזציה.

![כפתור גרף חקירות](images/22.png)

באמצעות הגרף ניתן ליצור מפה של החקירה, להוסיף כרטיסיות מידע ולקשר ביניהן כדי לראות את תמונת המודיעין בצורה ברורה.

![ממשק הגרף](images/23.png)

</div>
